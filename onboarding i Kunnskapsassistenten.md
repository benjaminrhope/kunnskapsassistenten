## Kom i gang med Kunnskapsassistenten

Denne oversikten gir deg en rask innføring i hvordan du bruker Kunnskapsassistenten. Den er laget for nye brukere og gir deg det du trenger for å komme i gang. Du vil også få korte filmer som viser hvordan funksjonene fungerer i praksis.

## Hva er Kunnskapsassistenten – og hva er det ikke?

### Hva kan du bruke Kunnskapsassistenten til?

Kunnskapsassistenten hjelper deg som offentlig ansatt å gjenbruke og sammenstille informasjon fra åpne og trygge kilder. Det hjelper deg å finne informasjon, forstå komplekse temaer og få innsikt i hvordan andre har løst lignende utfordringer.

Eksempler på hva Kunnskapsassistenten kan hjelpe med:

- **Analyser og oppsummeringer:** Kunnskapsassistenten kan oppsummere funn fra evalueringer, årsrapporter eller strategier.
- **Spesifikke spørsmål:** Kunnskapsassistenten kan svare på spørsmål om tiltak, virkemidler, lovforslag eller andre temaer som er omtalt i dokumentene.
- **Kontekst og bakgrunn:** Kunnskapsassistenten kan gi deg bakgrunnsinformasjon om spesifikke temaer, som for eksempel risikostyring, utdanningskvalitet, eller oppfølging av ungdom i sårbare situasjoner.
- **Referanser:** Kunnskapsassistenten kan gi deg kilder til informasjonen den bruker, slik at du kan gå tilbake til originaldokumentet for mer detaljer.

### Kunnskapsassistenten er ikke:

- En fasit eller beslutningstaker
- En erstatning for faglig vurdering
- En komplett kilde – for øyeblikket har vi kun et begrenset utvalg
- En "alt-mulig"-assistent som CoPilot, ChatGPT, Claude eller lignende tjenester

### Hvilke kilder har du tilgjengelig i Kunnskapsassistenten?

Kildene i Kunnskapsassistenten per dags dato er begrenset til Kudos.

Kudos er en dokumentsamling for offentlige kunnskaps- og styringsdokumenter. Her finner du blant annet evalueringer, utredninger, årsrapporter, tildelingsbrev, NOU-er, planer og strategier, samt proposisjoner og meldinger til Stortinget.

### Per dags dato har vi følgende dokumenttyper:

- evalueringer, tildelingsbrev, årsrapport, statusrapport, strategi/plan og proposisjoner til stortinget
- fra 2020-2025

Les mer om [dokumenttypene i Kudos](https://www.dfo.no/fagomrader/kudos/dokumenttyper-i-kudos).

_Vi har for øyeblikket ikke data fra andre kilder som SSB, statsregnskapet mm. [Send oss en epost](mailto:marie.berntsen@digdir.no?subject=Forslag%20til%20kilder%20i%20Kunnsapsassistenten) om hvilke kilder både i og utenfor Kudos som er viktig for arbeidet ditt._

## Sånn fungerer Kunnskapsassistenten

### Hovedfunksjoner

#### Start en ny tråd:

Still et spørsmål og få svar basert på tilgjengelige kilder.

#### Se egne og andres tråder:

Lær av hvordan andre har brukt Kunnskapsassistenten.

#### Filtrer i tråder:

- Etter dokumenttype
- Etter virksomhet
- Begge deler, eller ingenting

#### Kilder:

- Se hvilke dokumenter svaret bygger på
- Se hvilke utdrag fra dokumentene som er relevant for ditt spørsmål
- Søk i utdragene
- Klikk deg videre til dokumentene hos Kudos
- Kildehenvisning vises i svaret (i parentes)

## Viktig å vite

- **Ikke alle dokumenter er tilgjengelige:** Hvis du ikke finner det du leter etter, kan det skyldes at Kunnskapsassistenten ikke har tilgang til kilden.
- **Filteret låser seg:** hvis du ønsker å se på eksempelvis en annen dokumenttype enn det du har filtrert på, må du lage ny tråd
- **Du er ansvarlig for innholdet:** Dobbeltsjekk alltid svarene du får.
- **Kunnskapsassistenten er i utvikling:** Systemet forbedres kontinuerlig.

## Hvordan du spør, påvirker svaret

Når du skriver som om du snakker med en kollega – gir litt bakgrunn og åpner for utforskning – får du ofte bedre og mer presise svar.

**Gi en ordre:** Kort og direkte, men gir ofte begrensede svar. Kunnskapsassistenten har lite kontekst å jobbe med, og svarene kan bli overfladiske.

**Ha en samtale:** Mer utforskende og gir mer kontekst. Ved å gi bakgrunn og stille åpne spørsmål, hjelper du kunnskapsassistenten å forstå behovet ditt og gi bedre svar.

||**Gi en ordre**|**Ha en samtale**|
|---|---|---|
|**Få oversikt over et tema eller en problemstilling**|«Lag en kort oppsummering av temaet digital inkludering.»|«Jeg skal lage en oversikt over digital inkludering. Hvilke hovedpunkter bør jeg ta med, og kan du foreslå struktur?»|
|**Finne relevante kilder og utdrag fra dokumenter**|«Finn kilder om kunstig intelligens i offentlig sektor.»|«Jeg jobber med en rapport om KI i offentlig sektor. Hvilke kilder bør jeg lese, og hva er hovedpoengene i dem?»|
|**Utforske hvordan andre har løst lignende utfordringer**|«Gi en oversikt over hvordan ulike departementer har jobbet med tillit.»|«Jeg prøver å forstå hvordan tillit omtales i ulike stortingsmeldinger. Kan du hjelpe meg å sammenligne?»|
|**Forberede deg til møter el.**|«Lag en punktliste med spørsmål til møte om bruk av tvang i fengsel.»|«Jeg skal forberede et møte om bruk av tvang i fengsel. Hvilke dokumenter bør jeg lese, og hvilke spørsmål kan jeg stille?»|

Disse spørsmålene genererer på ingen måte et perfekt første resultat. Men tenk på det: Ville du godtatt første utkast fra en kollega uten å gi tilbakemelding?

De beste resultatene kommer fra å iterere - justere, utvide, omformulere, forfine.

### Eksempel på omformulering

Formuleringen av et spørsmål påvirker svaret du får fra Kunnskapsassistenten. I eksempelet under vises hvordan ulike måter å stille samme spørsmål på kan gi ulik respons, og hvordan en mer presis formulering kan gi et mer utfyllende og relevant svar.

#### Første spørsmål

> Hvor mange oppdrag er det gitt distriktssenteret i tildelingsbrevene for 2022, 2023 og 2024?

Les svaretBasert på informasjonen i tildelingsbrevene for Distriktssenteret, er det ikke spesifisert et eksakt antall oppdrag for 2022, 2023 og 2024 i det tilgjengelige materialet. Tildelingsbrevene nevner generelt oppdrag og mål knyttet til Distriktssenterets virksomhet, men en konkret liste over antall oppdrag for hvert år er ikke inkludert i konteksten.

Hvis du ønsker en detaljert oversikt over oppdragene, kan det være nødvendig å gå gjennom de fullstendige tildelingsbrevene for hvert år. (Kilde: Tildelingsbrev Distriktssenteret 2023, 2024, 2025)

#### Omformulert spørsmål

> Jeg trenger informasjon om oppdrag som er gitt til distriktssenteret i tildelingsbrevene for 2022, 2023 og 2024? Forsøk å kategoriser og tell antallet oppdrag som du finner


> [!info]- Les svaret
> ### Oppdrag gitt til Distriktssenteret i tildelingsbrevene for 2022, 2023 og 2024
>
> Her er en oversikt over oppdragene som er identifisert i tildelingsbrevene for Distriktssenteret for årene 2022, 2023 og 2024. Oppdragene er kategorisert og antallet oppdrag er telt opp.
>
> #### **2022**
> 1. **Bærekraftmål**
> 	- Distriktssenteret skal redegjøre for hvilke bærekraftmål virksomhetens arbeid har bidratt til, og omtale dette i årsrapporten for 2022. _(Kilde: Tildelingsbrev Distriktssenteret 2022 - tillegg nr. 2)_
> 2. **Reduksjon i driftsutgifter**
> 	- Reduksjon på 114 000 kroner i driftsutgifter knyttet til forventede budsjettgevinster fra endrede jobbreisevaner som følge av pandemien. _(Kilde: Tildelingsbrev Distriktssenteret 2022 - tillegg nr. 2)_

> **Antall oppdrag:** 2  

#### **2023**

1. **Styrket utviklingskapasitet**
    - Bidra til å realisere mål om styrket utviklingskapasitet og velfungerende tjenestetilbud i distriktene. _(Kilde: Tildelingsbrev Distriktssenteret 2023)_
2. **Arbeidsformer og kompetanseutvikling**
    - Utvikle arbeidsformer som når mange kommuner, styrke kapasitet og kompetanse i distriktskommuner på utvikling, innovasjon, fornying og omstilling. _(Kilde: Tildelingsbrev Distriktssenteret 2023)_
3. **Samarbeid med regionale aktører**
    - Spille på lag med fylkeskommunene og statsforvalterembetene for å støtte distriktskommunenes samfunnsutviklerrolle. _(Kilde: Tildelingsbrev Distriktssenteret 2023)_
4. **Forum for stedsutvikling**
    - Vurdere deltakelse i Forum for stedsutvikling ut fra faglig relevans. _(Kilde: Tildelingsbrev Distriktssenteret 2023)_
5. **Nordisk ungdomsprosjekt**
    - Vurdere deltakelse i referansegruppe for et nordisk ungdomsprosjekt i regi av Nordregio. _(Kilde: Tildelingsbrev Distriktssenteret 2023)_
6. **Konsulentbruk**
    - Rapportere om konsulentbruk, inkludert kjøp av kommunikasjonstjenester, og opplyse om totalbeløp for slike kjøp. _(Kilde: Tildelingsbrev Distriktssenteret 2023)_

**Antall oppdrag:** 6  

#### **2024**

1. **Brukerundersøkelser**
    - Analysere andel og type brukere som benytter Distriktssenterets tilbud, samt vurdere effekten på innovasjons- og utviklingskultur. _(Kilde: Tildelingsbrev Distriktssenteret 2024)_
2. **Samarbeid med regionale aktører**
    - Analysere omfang og type samarbeid med regionale aktører. _(Kilde: Tildelingsbrev Distriktssenteret 2024)_
3. **Forum for stedsutvikling**
    - Vurdere deltakelse i Forum for stedsutvikling ut fra faglig relevans. _(Kilde: Tildelingsbrev Distriktssenteret 2024)_

**Antall oppdrag:** 3  

### **Oppsummering**

- **2022:** 2 oppdrag
- **2023:** 6 oppdrag
- **2024:** 3 oppdrag

**Totalt antall oppdrag:** 11  

_(Kilder: Tildelingsbrev Distriktssenteret 2022, 2023 og 2024)_  

**Tips:** Tenk at Kunnskapsassistenten leter først og fremst etter informasjon som finnes i kildene. Her leter den etter et spesifisert antall i tildelingsbrevene og forstår ikke at den selv må lete etter oppdragene og deretter se hvor mange oppdrag som finnes.


### Hvordan stille gode spørsmål

- **Vær konkret:** Jo mer presis du er, jo bedre svar får du.
- **Still oppfølgingsspørsmål:** Bruk svarene som springbrett. Be om utdyping, eksempler, nye vinklinger eller flere kilder.
- **Be om formatering:** Du kan be om punktlister, sammendrag eller tekstutkast.
- **Test ulike formuleringer:** Hvis du ikke får det du trenger, prøv å stille spørsmålet på en annen måte.
- **Del opp problemstillingen:** Det gjør det lettere å få gode svar.
- **Utforsk i flere steg:** Start bredt og snevre inn etter hvert.
- **Spesifiser tema, virksomhet og dokumenttype:** Det hjelper Kunnskapsassistenten å finne mer relevante kilder og gi bedre svar.

**Tips:** Om du er usikker på hvordan du skal bruke Kunnskapsassisten kan du spørre om hjelp til å finne en god tilnærming.